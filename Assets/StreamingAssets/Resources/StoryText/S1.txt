ตัวเราในวัยเด็กเห็นโจรสลัดหลายคนที่ประสบความสำเร็จจนมีชื่อเสียงกู่ก้องไปทั่วผืนทะเล 
ถ้าพูดถึงโจรสลัดที่ไม่ว่าใครต่างต้องเคยได้ยินชื่อก็คงไม่พ้น
“อาเธน่า(Athena)” 
โจรสลัดผู้ที่มีไหวพริบและช่างสังเกตที่ครอบครองสมบัติแห่งปัญญา
“พอรัส(Porus)”
โจรสลัดผู้มั่งมีจากการพบสมบัติแห่งความร่ำรวย 
“ชารีทีส(Charites)”
โจรสลัดผู้มีเสน่ห์และงดงามทั้งรูปลักษณ์และงานศิลป์จึงได้รับสมบัติแห่งศิลปะ
“วีนัส(Venus)”
โจรสลัดผู้มีความรักและได้รับสมบัติแห่งความรักจากผู้คนมากมาย
“แอนโนน่า(Annona)”
โจรสลัดผู้ค้นพบสมบัติแห่งอาหารทำให้ผู้คนรอบข้างมีอาหารเลี้ยงชีพไปตลอดชีวิต
เมื่อฉันได้ยินข่าวคราวของเขา ฉันก็ยิ่งหลงใหลที่จะเป็นโจรสลัดและได้ครอบครองสมบัติล้ำค่าเช่นเดียวกับเขา
ฉันตั้งใจว่าเมื่อฉันโตขึ้นฉันจะออกเดินทางในฐานะโจรสลัดผู้เก่งกาจให้ได้